


































 MAGYAR KÖZLÖNY 57. szám
 M A G YA R O R S Z Á G  H I VATA L O S  L A PJ A
 2019. április 3., szerda

 Tartalomjegyzék

67/2019. (IV. 3.) Korm. rendelet A közjegyzői kamarák által ellátott egyes hatósági feladatokról 1866

68/2019. (IV. 3.) Korm. rendelet Az egyes vadgazdálkodási eljárásokra vonatkozó szabályokról szóló 
412/2017. (XII. 15.) Korm. rendelet módosításáról 1868

1178/2019. (IV. 3.) Korm. határozat A Hungary Helps Program keretében a szíriai Melkita Görögkatolikus 
Egyház projektjeinek támogatásáról 1870

1179/2019. (IV. 3.) Korm. határozat A szaporcai turistaszállás Ős-Dráva Program keretében történő 
kivitelezéséhez szükséges további forrás biztosításáról 1871

1180/2019. (IV. 3.) Korm. határozat A KEHOP-1.4.0-15-2016-00011 azonosító számú („VTT Felső-Tisza 
árvízvédelmi rendszerének kiépítése, Tisza–Túr tározó” című) 
nagyprojekt-javaslat jóváhagyásáról, támogatásának növeléséről, 
valamint a Környezeti és Energiahatékonysági Operatív Program éves 
fejlesztési keretének megállapításáról szóló 1084/2016. (II. 29.)  
Korm. határozat módosításáról 1873

37/2019. (IV. 3.) ME határozat Az egyes kétoldalú gazdasági együttműködési kormányközi bizottságok 
magyar tagozati elnökeinek felmentéséről és kinevezéséről 1876



1866 M A G Y A R  K Ö Z L Ö N Y  •  2019. évi 57. szám 

III. Kormányrendeletek

A Kormány 67/2019. (IV. 3.) Korm. rendelete
a közjegyzői kamarák által ellátott egyes hatósági feladatokról

A Kormány a közjegyzőkről szóló 1991. évi XLI.  törvény 183/A. § a)–d) pontjában foglalt felhatalmazás alapján, az Alaptörvény 
15. cikk (1) bekezdésében meghatározott feladatkörében eljárva a következőket rendeli el:

1. A közjegyzői, közjegyzőjelölti és közjegyzőhelyettesi névjegyzék, valamint a közjegyzői irodai 
ügyintézők nyilvántartása

1. §  A közjegyzői, közjegyzőjelölti és közjegyzőhelyettesi névjegyzéket, valamint a  közjegyzői irodai ügyintézők 
nyilvántartását elektronikusan kell vezetni.

2. § (1) A közjegyzőjelöltként vagy közjegyzőhelyettesként történő névjegyzékbe vétel iránti eljárásban a kérelmezőnek
a) igazolnia kell a névjegyzékbe vételhez szükséges adatokat és tényeket,
b) nyilatkoznia kell arról, hogy nem áll cselekvőképességet érintő gondnokság vagy támogatott döntéshozatal 

hatálya alatt, valamint
c) ha a  közjegyzőkről szóló 1991.  évi XLI.  törvény (a  továbbiakban: Kjtv.) 26.  § (1)  bekezdés b)  pontjában, 

valamint (2)  bekezdésében foglalt feltételek igazolása céljából a  kérelmező kérte, hogy a  Kjtv. 17.  § 
(3) bekezdés a)–d) pontjában meghatározott tények fennállására vonatkozó adatokat a bűnügyi nyilvántartó 
szerv a területi kamara elnöksége részére továbbítsa, erre hivatkoznia kell.

 (2) A közjegyzői irodai ügyintézők nyilvántartásába való bejegyzés iránti eljárásban a kérelmezőnek
a) igazolnia kell a nyilvántartásba vételhez szükséges adatokat és tényeket, valamint
b) nyilatkoznia kell arról, hogy nem áll cselekvőképességet érintő gondnokság vagy támogatott döntéshozatal 

hatálya alatt.
 (3) A  közjegyzőhelyettessel, a  közjegyzőjelölttel vagy a  közjegyzői irodai ügyintézővel szemben a  nyilvántartásba 

vételt követően keletkezett összeférhetetlenség esetén a  területi kamara elnöksége a  Kjtv. 22.  § (3a)  bekezdése 
szerinti összeférhetetlenségről történő miniszteri döntés véglegessé válását követően törli a  közjegyzőhelyettest, 
a közjegyzőjelöltet vagy a közjegyzői irodai ügyintézőt a nyilvántartásból.

2. A közjegyzői, közjegyzőjelölti és közjegyzőhelyettesi igazolvány, valamint az elnöki igazolvány

3. § (1) A  közjegyző, a  közjegyzőhelyettes és a  közjegyzőjelölt igazolványa, valamint az  elnöki igazolvány ID/1 méretű, 
laminált műanyag kártya.

 (2) Az  igazolványokat a  Magyar Országos Közjegyzői Kamara (a  továbbiakban: országos kamara) bocsátja ki, 
a kibocsátott igazolványokról elektronikus nyilvántartást vezet.

 (3) Az  igazolványt hivatalból vagy írásbeli kérelemre kell kiadni. Az  igazolvány kiadása iránti kérelemhez adatváltozás 
esetén meg kell jelölni a megváltozott adatot, amelynek beszerzése iránt az országos kamara intézkedik.

 (4) Az országos kamara
a) ha új igazolvány kiadásának alapjául szolgáló körülmény bekövetkezéséről tudomást szerez, hivatalból, 

egyébként kérelem alapján gondoskodik az igazolvány bevonásáról és új igazolvány kiadásáról,
b) a kiállított igazolványt a személyazonosság és az átvétel igazolása mellett az érintettnek átadja,
c) az  érvénytelen igazolványt visszavonja, és intézkedik az  érvénytelen igazolvány sorszámának, valamint 

az  érvénytelenség tényének a  Hivatalos Értesítőben, illetve az  országos kamara honlapján történő 
közzététele iránt.

 (5) Az  igazolványt a  közjegyző, a  közjegyzőhelyettes, a  közjegyzőjelölt, valamint az  országos kamara és a  területi 
kamara elnöke köteles megőrizni és eljárása során magánál tartani. Az igazolvány másra át nem ruházható, letétbe 
nem helyezhető, biztosítékul nem adható és nem fogadható el.



M A G Y A R  K Ö Z L Ö N Y  •  2019. évi 57. szám 1867

4. § (1) Az  igazolvány érvénytelenné válik, ha a  közjegyzői szolgálat megszűnik, az  igazságügyért felelős miniszter 
a  közjegyzői kinevezés érvénytelenségét állapítja meg, a  közjegyzőhelyettest és a  közjegyzőjelöltet törlik 
a névjegyzékből, az országos kamara vagy a területi kamara elnökének megbízatása lejár, továbbá ha az igazolvány 
megrongálódott, elveszett, eltulajdonították, vagy megsemmisült. Az érvénytelen igazolványt vissza kell vonni.

 (2) A  közjegyző, a  közjegyzőhelyettes, a  közjegyzőjelölt, valamint az  országos kamara és a  területi kamara elnöke 
köteles az  igazolvány megrongálódását, elvesztését, eltulajdonítását, megsemmisülését és az  igazolványban 
feltüntetett adatokban bekövetkezett változás tényét haladéktalanul, de legkésőbb 5 napon belül bejelenteni 
az országos kamarának, és ezzel egyidejűleg új igazolvány kiállítását kérni.

 (3) Az  igazolványt be kell vonni, ha visszavonták, vagy ha az  igazolvány adataiban változás következett be. A  bevont 
igazolványt az országos kamara szabályzatában foglaltak szerint meg kell semmisíteni.

3. A közjegyzői irodai tagság létesítésének engedélyezése

5. §  A nem közjegyző, közjegyzőhelyettes vagy közjegyzőjelölt természetes személy kérelmezőnek a  közjegyzői irodai 
tagság létesítésének engedélyezése iránti eljárásban
a) igazolnia kell, hogy megfelel Kjtv. 31/B.  § (5)  bekezdés a)  pontjában meghatározott követelményeknek, 

valamint
b) ha a  Kjtv. 31/B.  § (5)  bekezdés b)  pontjában foglalt feltételek igazolása céljából a  kérelmező kérte, hogy 

a Kjtv. 17. § (3) bekezdés a)–d) pontjában meghatározott tények fennállására vonatkozó adatokat a bűnügyi 
nyilvántartó szerv a területi kamara elnöksége részére továbbítsa, erre hivatkoznia kell.

4. A közjegyzőhelyettes, a közjegyzőjelölt és a közjegyzői irodai ügyintéző további munkaviszonyának 
létesítésével kapcsolatos eljárás

6. § (1) A  közjegyzőhelyettes és a  közjegyzőjelölt névjegyzékbe vétele, valamint a  közjegyzői irodai ügyintéző 
nyilvántartásba vétele iránti eljárást mindkét munkaviszony tekintetében le kell folytatni.

 (2) A  területi kamara elnöksége a  munkáltatókat és a  munkavállalót meghallgathatja. A  munkavállaló meghallgatása 
nem mellőzhető, ha sem a közjegyzőhelyettesek, sem a közjegyzőjelöltek névjegyzékében, sem a közjegyzői irodai 
ügyintézők nyilvántartásában nem szerepel.

 (3) A  területi kamara elnöksége a  névjegyzékbe, illetve nyilvántartásba vétel iránti eljárás lefolytatása során azt is 
mérlegeli, hogy a  Kjtv., egyéb jogszabályok, valamint az  országos kamara iránymutatásai által a  munkavállaló 
alkalmazásával és működésével szemben támasztott követelmények mindkét munkáltatónál történő alkalmazás 
tekintetében teljesíthetőek-e.

 (4) A  közjegyzőhelyettesnek az  utóbb létesített munkaviszony alapján történő bejegyzés esetén ismételten nem kell 
esküt tennie.

 (5) A  bejegyzést a  névjegyzékbe, illetve a  nyilvántartásba nem külön bejegyzésként kell foganatosítani, hanem 
a területi kamara elnöksége
a) az  utóbb létesült munkaviszony alapján történő bejegyzés esetén a  korábbi bejegyzést kiegészítve 

a  munkavállaló adatainál az  alkalmazó közjegyző neve, székhelye, valamint szükség esetén az  alkalmazás 
megszűnésének időpontjára, módjára vonatkozó adatokat az  utóbb létesített munkaviszonnyal érintett 
közjegyző tekintetében is feltünteti,

b) egyidejűleg létesített munkaviszonyok esetén egy bejegyzésben tünteti fel a  munkavállaló adatainál 
az alkalmazó közjegyző neve, székhelye, valamint szükség esetén az alkalmazás megszűnésének időpontjára, 
módjára vonatkozó adatokat mindkét közjegyző tekintetében.

 (6) A munkavállalónak a névjegyzékbe, illetve a nyilvántartásba vételkor nyilatkoznia kell, hogy áll-e munkaviszonyban 
más közjegyzővel, illetve közjegyzői irodával.

 (7) A  munkaviszony létesítését és megszűnését, illetve megszüntetését az  alkalmazó közjegyzők, illetve közjegyzői 
irodák kötelesek bejelenteni a területi közjegyzői kamarának. Ez a bejelentési kötelezettség a korábban létesült és 
fennálló munkaviszony tekintetében is fennáll a további munkaviszony létesítése esetén.



1868 M A G Y A R  K Ö Z L Ö N Y  •  2019. évi 57. szám 

5. Záró rendelkezések

7. §  Ez a rendelet 2019. április 15-én lép hatályba.

8. §  E rendelet rendelkezéseit a hatálybalépését követően indult és a megismételt eljárásokban kell alkalmazni.

  Orbán Viktor s. k.,
  miniszterelnök

A Kormány 68/2019. (IV. 3.) Korm. rendelete
az egyes vadgazdálkodási eljárásokra vonatkozó szabályokról szóló 412/2017. (XII. 15.) Korm. rendelet 
módosításáról

A Kormány a  vad védelméről, a  vadgazdálkodásról, valamint a  vadászatról szóló 1996. évi LV. törvény 100.  § (3)  bekezdés 
a)  pontjában kapott felhatalmazás alapján, az  Alaptörvény 15.  cikk (1)  bekezdésében meghatározott feladatkörében eljárva 
a következőket rendeli el:

1. §  Az egyes vadgazdálkodási eljárásokra vonatkozó szabályokról szóló 412/2017. (XII. 15.) Korm. rendelet 
(a továbbiakban: R.) 1. §-a helyébe a következő rendelkezés lép:
„1.  § (1) A  vadaskertben tartott vadállomány hasznosítását a  vadászati hatóság – a  létesítési engedélyben 
meghatározottak, továbbá az  éves vadgazdálkodási terv szempontjai szerint – vadászati évenként engedélyezi. 
Az engedélyben meghatározza a vad vadaskertbe történő kiengedésének, hasznosításának tervszámait, amelyhez 
kizárólag vadaskerti felhasználásra, külön „Z” (zárttéri) megjelölésű azonosító jelet ad ki.
(2) Állategészségügyi okból, kérelemre a  vadászati hatóság engedélyezheti a  vad lőfegyverrel történő elejtését 
a vadaskert nem vadászati célú kertrészében is.”

2. §  Az R. 6. §-a helyébe a következő rendelkezés lép:
„6.  § (1) Az  elhullott vagy egyéb, nem közvetlen elejtésből származó trófea, illetve hullott agancs kiviteléhez 
szükséges engedély tartalmazza:
a) a vadászható vadfaj megnevezését,
b) a trófea (agancs) mennyiségét,
c) a trófea (agancs) megjelölését (azonosító jel, kísérőokmány száma).
(2) A  nemzeti értékké nyilvánított trófea elhelyezéséről, kiállításon történő bemutatásáról a  vadgazdálkodásért 
felelős miniszter a nemzeti értékké nyilvánító határozatban dönt.”

3. §  Az R. a következő 7/A–7/D. §-sal egészül ki:
„7/A. § A vadászati hatóság a Vtv.-ben meghatározott eseten túl a vadászatra jogosultat a nyilvántartásból törli, ha
a) a vadászati jog hasznosítására kötött haszonbérleti szerződés megszűnik,
b) a haszonbérlőt a haszonbérlő bejegyzésére jogosult bíróság vagy cégbíróság törli a nyilvántartásából,
c) a vadászatra jogosult felszámolását elrendelő végzés jogerőre emelkedett,
d) a  vadászatra jogosult elmulasztja a  7/B.  §-ban meghatározott határidőn belül a  vadgazdálkodási üzemterv 
benyújtását, vagy a vadászati hatóság a 7/B. § szerinti vadgazdálkodási üzemtervet nem hagyja jóvá.
7/B.  § Ha az  adott tájegység vonatkozásában nincs kiadott tájegységi vadgazdálkodási terv, a  vadászati jog 
haszonbérletére vonatkozó szerződést a vadászati hatóság azzal hagyja jóvá, és a vadászatra jogosultat azzal veszi 
nyilvántartásba, hogy a  vadászatra jogosultat kötelezi a  vadgazdálkodási üzemterv – tájegységi vadgazdálkodási 
terv hatálybalépését követő hat hónapon belüli – benyújtására.
7/C. § (1) A vadászvizsgát megelőző tanfolyam (a továbbiakban: tanfolyam) szervezésére az engedélyt a vadászati 
hatóság 5 évre adja ki. Az engedély meghosszabbítása annak lejártát megelőző 60 napon belül kérelmezhető.
(2) A  vadászati hatóság az  engedélyt kapott természetes és jogi személy (a továbbiakban: tanfolyamszervező) 
nevét, azok címével vagy székhelyével, cégjegyzékszámával, valamint az  engedély hatályának kezdő és lejárati 



M A G Y A R  K Ö Z L Ö N Y  •  2019. évi 57. szám 1869

időpontjával nyilvántartja, és – a  tanfolyamszervező kérelmére az  abban megjelölt adataival – a  honlapján 
közzéteszi.
(3) Az  engedélyezett tanfolyamokat a  vadászati hatóság által létrehozott háromfős bizottság az  általános 
közigazgatási rendtartásról szóló törvény szerint ellenőrzi. A  háromfős bizottságba egy-egy tagot a  vadászati 
hatóság, valamint a  vadgazdálkodásért felelős miniszter jelöl ki, továbbá a  vadászati hatóság felkérése alapján 
egy tagot az  Országos Magyar Vadászkamara delegál. Nem jelölhető ki a  bizottságba az  a  személy, aki az  adott 
megye vadászvizsga-bizottságának tagja, elnöke, aki tanfolyamszervezői engedéllyel rendelkezik vagy 
tanfolyamvezetőként, illetve oktatóként részt vesz tanfolyam szervezésében, lebonyolításában.
(4) Az  ellenőrzés kiterjed a  vadászvizsgát megelőző tanfolyamról és a  vadászvizsgáról szóló 126/2013. (XII. 17.) 
VM rendelet (a továbbiakban: vadászvizsga rendelet) 1–3. mellékletében felsorolt, a tanfolyam engedélyeztetésével, 
lebonyolításával kapcsolatos feltételek és követelmények betartására.
(5) Ha az  ellenőrzés a  vadászvizsga rendeletben foglalt előírások betartásával kapcsolatban hiányosságot tár 
fel, és a  jogszerűtlen állapot a  jogellenes magatartás megszüntetésével vagy a  jogszerű állapot helyreállításával 
orvosolható, a  vadászati hatóság felhívja a  tanfolyamszervezőt a  hiányosságok pótlására, amelyre 
a tanfolyamszervezőnek a hatósági felhívás kézhezvételét követően 15 nap áll rendelkezésére.
(6) Ha az  ellenőrzés során olyan súlyú hiányosság kerül feltárásra, amelynek során az  (5)  bekezdésben foglalt 
intézkedés alkalmazására nincs lehetőség, vagy a megadott határidő eredmény nélkül telik el, a vadászati hatóság 
az engedélyt visszavonja.
7/D.  § (1) A  vadászati hatóság a  vadászvizsga eredményét megsemmisíti, valamint érvénytelenné nyilvánítja 
a  kiállított bizonyítványt, ha bebizonyosodik, hogy a  vadászvizsgát jogellenesen szervezték meg, vagy 
a  bizonyítványt jogellenesen állították ki. Az  érvénytelenné nyilvánított bizonyítványt be kell vonni és meg 
kell semmisíteni. A  vadászati hatóság az  e  bekezdés szerint meghozott határozatáról a  határozat számának 
és az  érvénytelenné nyilvánított bizonyítvány sorszámának feltüntetésével a  Magyar Közlöny mellékleteként 
megjelenő Hivatalos Értesítőben közleményt tesz közzé.
(2) A  vadászíjász vagy a  ragadozó madárral való vadászatra feljogosító kiegészítő vizsga jogszabályban foglalt 
menetének és szakszerű lefolyásának biztosítására az (1) bekezdésben foglaltakat kell megfelelően alkalmazni.”

4. §  Az R. 5. §-ában a „törvény” szövegrész helyébe a „törvény (a továbbiakban: Vtv.)” szöveg lép.

5. §  Ez a rendelet 2019. április 14-én lép hatályba.

  Orbán Viktor s. k.,
  miniszterelnök



1870 M A G Y A R  K Ö Z L Ö N Y  •  2019. évi 57. szám 

IX. Határozatok Tára

A Kormány 1178/2019. (IV. 3.) Korm. határozata
a Hungary Helps Program keretében a szíriai Melkita Görögkatolikus Egyház projektjeinek támogatásáról

A Kormány
 1. egyetért a szülőföldjük térségében maradt közel-keleti keresztény és más közösségek megsegítésével, a térségből 

kiinduló migráció megelőzésével, amely célnak részét képezi a  Közel-Keleten menekültként élő emberek 
hazatérését segítő programok hatékonyságának, működőképességének a biztosítása;

 2. egyetért azzal, hogy a  szíriai Melkita Görögkatolikus Egyház humanitárius projektjei elősegítik a  háború sújtotta 
szíriai lakosság hazatérését és helyben maradását, csökkentve ezzel az Európára nehezedő migrációs nyomást;

 3. felhívja a  pénzügyminisztert, hogy – a  Miniszterelnökséget vezető miniszter bevonásával – gondoskodjon 
a  Melkita Görögkatolikus Egyház projektjeinek (Riaya Iskola újjáépítése, homszi lakások lakhatóvá tétele) 
megvalósításához szükséges – a  kifizetésekhez kapcsolódó pénzügyi tranzakciós illetékkel és kincstári díjakkal 
együtt – 1 119 000 000 forint forrás biztosításáról a Magyarország 2019. évi központi költségvetéséről szóló 2018. évi 
L.  törvény 1.  melléklet XI. Miniszterelnökség fejezet, 30. Fejezeti kezelésű előirányzatok cím, 1. Célelőirányzatok 
alcím, 28. Üldözött keresztények segítésének feladatai jogcímcsoport, 2. Intervenciós Támogatási Keret jogcím 
javára;

Felelős: pénzügyminiszter 
Miniszterelnökséget vezető miniszter

Határidő: azonnal
 4. felhívja a  Miniszterelnökséget vezető minisztert, hogy a  Riaya Iskola újjáépítése érdekében gondoskodjon 

794 000 000 forint forrás adományként történő nyújtásáról a Melkita Görögkatolikus Egyház számára;
Felelős: Miniszterelnökséget vezető miniszter
Határidő: a 3. pont szerinti forrás biztosítását követően azonnal

 5. felhívja a Miniszterelnökséget vezető minisztert, hogy – a Magyar Máltai Szeretetszolgálat bevonásával – a homszi 
lakások lakhatóvá tétele érdekében gondoskodjon 318 000 000 forint forrás adományként történő nyújtásáról.

Felelős: Miniszterelnökséget vezető miniszter
Határidő: a 3. pont szerinti forrás biztosítását követően azonnal

  Orbán Viktor s. k.,
  miniszterelnök



M A G Y A R  K Ö Z L Ö N Y  •  2019. évi 57. szám 1871

A Kormány 1179/2019. (IV. 3.) Korm. határozata
a szaporcai turistaszállás Ős-Dráva Program keretében történő kivitelezéséhez szükséges további forrás 
biztosításáról

A Kormány – összhangban az  Ős-Dráva Program keretében turistaházak építéséhez szükséges források biztosításáról szóló 
1838/2016. (XII. 23.) Korm. határozatban (a továbbiakban: Korm. határozat) foglalt döntésével, azt kiegészítve –
 1. egyetért azzal, hogy a  szaporcai Ős-Dráva Látogatóközpont szomszédságában lévő ingatlanon legalább 50  fő 

befogadására alkalmas, a  vendégeknek közösségi főzési és étkezési lehetőséget is biztosító turistaszállásnak 
a  Téry Ödön Nemzeti Turistaház-fejlesztési Program részeként történő megépítésére (a  továbbiakban: Projekt) 
a 2019. évben a Korm. határozatban biztosított forráson felül további – a pénzügyi tranzakciós illeték és a kincstári 
díj összegét is magába foglaló – 120  000  000  forint többlet költségvetési támogatás kerüljön biztosításra 
a Magyarország 2019. évi központi költségvetéséről szóló 2018. évi L.  törvény (a  továbbiakban: Kvtv.) 1. melléklet 
XVII. Innovációs és Technológiai Minisztérium fejezet 2. pont szerinti jogcímcsoportján és címén;

 2. az államháztartásról szóló 2011.  évi CXCV.  törvény 33.  § (2)  bekezdésében biztosított jogkörében eljárva 
119  581  465  forint egyszeri átcsoportosítását rendeli el a  Kvtv. 1.  melléklet XVII. Innovációs és Technológiai 
Minisztérium fejezet, 20. Fejezeti kezelésű előirányzatok cím, 38. Egyéb feladatok alcím, 22. Ős-Dráva Program 
turistaházak fejlesztésének támogatása jogcímcsoport javára, valamint 418 535 forint egyszeri átcsoportosítását 
rendeli el a  Kvtv. 1.  melléklet XVII. Innovációs és Technológiai Minisztérium fejezet, 1. Innovációs és Technológiai 
Minisztérium Igazgatása cím javára, a  Kvtv. 1.  melléklet XXI. Miniszterelnöki Kabinetiroda fejezet, 20. Fejezeti 
kezelésű előirányzatok cím, 1. Célelőirányzatok alcím, 16. Téry Ödön Nemzeti Turistaház-fejlesztési Program 
jogcímcsoport terhére, az 1. melléklet szerint;

Felelős: pénzügyminiszter 
a miniszterelnök kabinetfőnöke 
innovációért és technológiáért felelős miniszter

Határidő: azonnal
 3. felhívja az  innovációért és technológiáért felelős minisztert, hogy gondoskodjon a  Projekt megvalósításának 

céljából létrejött támogatási szerződés módosításáról a 2. pont szerint biztosított forrás felhasználása érdekében.
Felelős: innovációért és technológiáért felelős miniszter
Határidő: a 2. pont végrehajtását követően azonnal

  Orbán Viktor s. k.,
  miniszterelnök



1872 
M

A
G

Y
A

R
 K

Ö
Z

L
Ö

N
Y

 • 2019. évi 57. szám
 

1. melléklet az 1179/2019. (IV. 3.) Korm. határozathoz

XVII. Innovációs és Technológiai Minisztérium
XXI. Miniszterelnöki Kabinetiroda

forintban

Fejezet Cím Alcím Jog- Jog- Kiemelt Fejezet Cím Alcím Jog- Jog- A módosítás jogcíme Módosítás A módosítás
szám szám szám cím cím előir. név név név cím cím (+/-) következő

csop. szám szám csop. név Kiemelt előirányzat évre 
szám név neve áthúzódó

hatása
XVII. Innovációs és Technológiai Minisztérium

20 Fejezeti kezelésű előirányzatok
38 Egyéb feladatok

367195 22 Ős-Dráva program turistaházak fejlesztésének támogatása
K5 Egyéb működési célú kiadások 1 311 165
K8 Egyéb felhalmozási célú kiadások 118 270 300

XVII. Innovációs és Technológiai Minisztérium
280645 1 Innovációs és Technológiai Minisztérium igazgatása 

K3 Dologi kiadások 418 535

XXI. Miniszterelnöki Kabinetiroda
20 Fejezeti Kezelésű Előirányzatok  

1 Célelőirányzatok
359962 16 Téry Ödön Nemzeti Turistaház-fejlesztési Program

K3 Dologi kiadások -418 535
K5 Egyéb működési célú kiadások -1 311 165
K8 Egyéb felhalmozási célú kiadások -118 270 300

forintban

Államház-
tartási Fejezet Cím Alcím Jog- Jog- Kiemelt Fejezet Cím Alcím Jog- Jog-

B E V É T E L
Módosítás A módosítás

egyedi szám szám szám cím cím előir. név név név cím cím (+/-) következő
azonosító csop. szám szám csop. név Kiemelt előirányzat évre 

szám név neve áthúzódó
hatása

forintban
Államház-

tartási Fejezet Cím Alcím Jog- Jog- Kiemelt Fejezet Cím Alcím Jog- Jog- T Á M O G A T Á S Módosítás A módosítás
egyedi szám szám szám cím cím előir. név név név cím cím (+/-) következő

azonosító csop. szám szám csop. név Kiemelt előirányzat évre 
szám név neve áthúzódó

hatása

XVII. Innovációs és Technológiai Minisztérium
20 Fejezeti kezelésű előirányzatok

38 Egyéb feladatok
367195 22 Ős-Dráva program turistaházak fejlesztésének támogatása 119 581 465

XVII. Innovációs és Technológiai Minisztérium
280645 1 Innovációs és Technológiai Minisztérium igazgatása 418 535

XXI. Miniszterelnöki Kabinetiroda
20 Fejezeti Kezelésű Előirányzatok

1 Célelőirányzatok
359962 16 Téry Ödön Nemzeti Turistaház-fejlesztési Program -120 000 000

A támogatás folyósítása/zárolása (módosítása +/-) Összesen I. n.év II. n.év III. n.év IV. n.év
időarányos
teljesítményarányos   
egyéb: azonnal 120 000 000 120 000 000

* Az összetartozó előirányzat-változásokat (+/-) egymást követően kell szerepeltetni.

Magyar Államkincstár 1 példány

Az előirányzat-módosítás érvényessége:    a) a költségvetési évben egyszeri jellegű  

Az előirányzat-módosítás érvényessége:    a) a költségvetési évben egyszeri jellegű   

ADATLAP A KÖLTSÉGVETÉSI ELŐIRÁNYZATOK MÓDOSÍTÁSÁRA 

Költségvetési év: 2019.

A módosítást elrendelő 
jogszabály/határozat száma

Államház-
tartási 
egyedi 

azonosító

Az előirányzat-módosítás érvényessége:    a) a költségvetési évben egyszeri jellegű  

A módosítást elrendelő 
jogszabály/határozat száma

A módosítást elrendelő 
jogszabály/határozat száma

Az adatlap 1 eredeti példányban töltendő ki

K I A D Á S O K 



M A G Y A R  K Ö Z L Ö N Y  •  2019. évi 57. szám 1873

A Kormány 1180/2019. (IV. 3.) Korm. határozata
a KEHOP-1.4.0-15-2016-00011 azonosító számú („VTT Felső-Tisza árvízvédelmi rendszerének kiépítése,  
Tisza–Túr tározó” című) nagyprojekt-javaslat jóváhagyásáról, támogatásának növeléséről, valamint 
a Környezeti és Energiahatékonysági Operatív Program éves fejlesztési keretének megállapításáról szóló 
1084/2016. (II. 29.) Korm. határozat módosításáról

 1.  A Kormány
a) egyetért a  KEHOP-1.4.0-15-2016-00011 azonosító számú, „VTT Felső-Tisza árvízvédelmi rendszerének 

kiépítése, Tisza–Túr tározó” című projekt (a továbbiakban: projekt) támogatásának növelésével az 1. melléklet 
szerint, és az európai uniós forrásból finanszírozott egyes projektek költségnövekménye támogathatóságáról 
szóló 17/2017. (II. 1.) Korm. rendelet (a  továbbiakban: Kormányrendelet) 6/A.  §-a alapján hozzájárul, hogy 
a projekt keretemelése és annak végrehajtása során a Kormányrendelet 5. §-a ne kerüljön alkalmazásra,

b) egyetért a  projekt a)  alpont szerinti többlettámogatásának a  Környezeti és Energiahatékonysági Operatív 
Program 1. prioritása rendelkezésre álló kerete terhére történő finanszírozásával,

c) egyetért a projekt támogatási szerződésének az 1. melléklet szerinti módosításával.
Felelős: innovációért és technológiáért felelős miniszter
Határidő: 2019. május 30.

 2.  A Kormány
a) jóváhagyja a projektet mint nagyprojekt-javaslatot a 2. melléklet szerint,
b) felhívja az  innovációért és technológiáért felelős minisztert, hogy gondoskodjon a projekt nagyprojektként 

történő jóváhagyására irányuló kérelemnek az Európai Bizottsághoz történő benyújtásáról.
Felelős: innovációért és technológiáért felelős miniszter
Határidő: 2019. szeptember 30.

 3.  Ez a határozat a közzétételét követő napon lép hatályba.
 4.  A Környezeti és Energiahatékonysági Operatív Program éves fejlesztési keretének megállapításáról szóló 1084/2016. 

(II. 29.) Korm. határozat 2. mellékletében foglalt táblázat D:52 mezőjében a „27,30” szöveg helyébe a „35,90” szöveg 
lép.

 5.  Hatályát veszti a  KEHOP-1.4.0-15-2016-00011 azonosító számú („VTT Felső-Tisza árvízvédelmi rendszerének 
kiépítése, Tisza–Túr tározó” című) és a  KEHOP-1.4.0-15-2016-00013 azonosító számú („VTT Közép-tiszai tározó 
kiépítése, Inérháti tározó”) című nagyprojekt-javaslatok jóváhagyásáról, a  Környezeti és Energiahatékonysági 
Operatív Program 1. prioritása keretében megvalósuló egyes árvízvédelmi és vízgazdálkodási célú 
projektek tekintetében a  költségek ingatlanvásárlásra történő átcsoportosításáról, valamint a  Környezeti és 
Energiahatékonysági Operatív Program éves fejlesztési keretének megállapításáról szóló 1084/2016. (II. 29.)  
Korm. határozat módosításáról szóló 1323/2016. (VII. 1.) Korm. határozat
a) 1. pont a) alpontja,
b) 1. pont b) alpontja, valamint
c) 1. melléklete.

  Orbán Viktor s. k.,
  miniszterelnök



1874 
M

A
G

Y
A

R
 K

Ö
Z

L
Ö

N
Y

 • 2019. évi 57. szám
 

1. melléklet az 1180/2019. (IV. 3.) Korm. határozathoz

A B C D E F G

1. Projekt azonosító száma Projekt megnevezése Kedvezményezett neve
Eredeti támogatás

(bruttó, forint)

Többlettámogatás  

(bruttó, forint)

Megnövelt támogatás

(bruttó, forint)
Projekt rövid bemutatása

2.
KEHOP-1.4.0-15-

2016-00011

VTT Felső-Tisza 
árvízvédelmi rendszerének 
kiépítése, Tisza–Túr tározó

Országos Vízügyi 
Főigazgatóság

és Felső-Tisza-vidéki 
Vízügyi Igazgatóság

27 296 659 117 8 600 568 172 35 897 227 289

A projekt általános célkitűzése 
a szükséges árvízvédelmi 
biztonság megteremtése 
a Felső-Tisza országhatárhoz 
közeli szakaszán kialakított 
árapasztó tározó létesítésével.
A projekt keretében tervezett 
beavatkozások olyan 
árvízvédelmi rendszer kialakítását, 
megvalósítását és működtetését 
szolgálják, mely konkrét céljai 
kialakításánál figyelembe veszi 
a védendő értékek nagyságát, 
beleértve ebbe az emberi 
élet és más kardinális értékek 
védelmét, azaz az árvízi 
kockázatok mértékét. A projekt 
eredményeként az árvízvédelmi 
intézkedések előnyeiben 
részesülő lakosság száma  
132 225 fő.



M
A

G
Y

A
R

 K
Ö

Z
L

Ö
N

Y
 • 2019. évi 57. szám

 
1875

2. melléklet az 1180/2019. (IV. 3.) Korm. határozathoz

A B C D E

1. Projekt azonosító száma Projekt megnevezése Támogatást igénylő neve
Projekt támogatása

(forint)
Projekt rövid bemutatása

2.
KEHOP-1.4.0-15-

2016-00011

VTT Felső-Tisza 
árvízvédelmi rendszerének 
kiépítése, Tisza–Túr tározó

Országos Vízügyi 
Főigazgatóság

és Felső-Tisza-vidéki 
Vízügyi Igazgatóság

35 897 227 289

A projekt általános célkitűzése a szükséges árvízvédelmi biztonság 
megteremtése a Felső-Tisza országhatárhoz közeli szakaszán kialakított 
árapasztó tározó létesítésével.
A projekt keretében tervezett beavatkozások olyan árvízvédelmi rendszer 
kialakítását, megvalósítását és működtetését szolgálják, mely konkrét céljai 
kialakításánál figyelembe veszi a védendő értékek nagyságát, beleértve ebbe 
az emberi élet és más kardinális értékek védelmét, azaz az árvízi kockázatok 
mértékét. A projekt eredményeként az árvízvédelmi intézkedések előnyeiben 
részesülő lakosság száma 132 225 fő.



1876 M A G Y A R  K Ö Z L Ö N Y  •  2019. évi 57. szám 

A miniszterelnök 37/2019. (IV. 3.) ME határozata
az egyes kétoldalú gazdasági együttműködési kormányközi bizottságok magyar tagozati elnökeinek 
felmentéséről és kinevezéséről

 1. A kormányközi vegyesbizottságok tagjainak és tisztségviselőinek kijelöléséről szóló 2118/2008. (VIII. 27.) Korm. 
határozat 3. pont a) alpontja szerinti jogkörömben eljárva a külgazdasági és külügyminiszter előterjesztése alapján

Menczer Tamást
a Magyar–Katari Gazdasági Együttműködési Vegyes Bizottság,

Dr. Ponevács-Pana Petrát
a) a Magyar–Moldovai Gazdasági Együttműködési Vegyes Bizottság,
b) a Magyar–Üzbég Gazdasági Együttműködési Kormányközi Vegyes Bizottság,

Joó Istvánt
a Magyar–Kenyai Gazdasági és Műszaki Vegyes Bizottság,

Váradi Lászlót
a) a Magyar–Kuvaiti Gazdasági Együttműködési Vegyes Bizottság,
b) a Magyar–Marokkói Gazdasági Együttműködési Vegyes Bizottság,
c) a Magyar–Szaúdi Gazdasági Együttműködési Kormányközi Vegyes Bizottság,
d) a Magyar–Tunéziai Gazdasági Együttműködési Vegyes Bizottság

magyar tagozata elnöki tisztségéből felmentem.

 2. Ezzel egyidejűleg

Magyar Leventét
a) a Magyar–Katari Gazdasági Együttműködési Vegyes Bizottság,
b) a Magyar–Üzbég Gazdasági Együttműködési Kormányközi Vegyes Bizottság,

Dr. Sztáray Péter Andrást
a) a Magyar–Kenyai Gazdasági és Műszaki Vegyes Bizottság,
b) a Magyar–Marokkói Gazdasági Együttműködési Vegyes Bizottság,

Menczer Tamást
a Magyar–Moldovai Gazdasági Együttműködési Vegyes Bizottság,

Vargha Tamást
a) a Magyar–Kuvaiti Gazdasági Együttműködési Vegyes Bizottság,
b) a Magyar–Szaúdi Gazdasági Együttműködési Kormányközi Vegyes Bizottság,
c) a Magyar–Tunéziai Gazdasági Együttműködési Vegyes Bizottság

magyar tagozati elnökévé nevezem ki.

 3. Ez a határozat a közzétételét követő napon lép hatályba.

  Orbán Viktor s. k.,
  miniszterelnök

A Magyar Közlönyt az Igazságügyi Minisztérium szerkeszti.
A szerkesztésért felelős: dr. Salgó László Péter.
A szerkesztőség címe: Budapest V., Kossuth tér 4.
A Magyar Közlöny hiteles tartalma elektronikus dokumentumként a http://www.magyarkozlony.hu 
honlapon érhető el.
A Magyar Közlöny oldalhű másolatát papíron kiadja a Magyar Közlöny Lap- és Könyvkiadó Kft.
Felelős kiadó: Köves Béla ügyvezető.


	A Kormány 67/2019. (IV. 3.) Korm. rendelete
	a közjegyzői kamarák által ellátott egyes hatósági feladatokról

	A Kormány 68/2019. (IV. 3.) Korm. rendelete
	az egyes vadgazdálkodási eljárásokra vonatkozó szabályokról szóló 412/2017. (XII. 15.) Korm. rendelet módosításáról

	A Kormány 1178/2019. (IV. 3.) Korm. határozata
	a Hungary Helps Program keretében a szíriai Melkita Görögkatolikus Egyház projektjeinek támogatásáról

	A Kormány 1179/2019. (IV. 3.) Korm. határozata
	a szaporcai turistaszállás Ős-Dráva Program keretében történő kivitelezéséhez szükséges további forrás biztosításáról

	A Kormány 1180/2019. (IV. 3.) Korm. határozata
	a KEHOP-1.4.0-15-2016-00011 azonosító számú („VTT Felső-Tisza árvízvédelmi rendszerének kiépítése, 
Tisza–Túr tározó” című) nagyprojekt-javaslat jóváhagyásáról, támogatásának növeléséről, valamint a Környezeti és Energiahatékonysági Operatív Program éves 

	A miniszterelnök 37/2019. (IV. 3.) ME határozata
	az egyes kétoldalú gazdasági együttműködési kormányközi bizottságok magyar tagozati elnökeinek felmentéséről és kinevezéséről


		2019-04-03T19:57:07+0200
	Dr. Salgó László Péter





